‘ইস্কুলঘর’- গ্রামে শৈশব কাটানো প্রজন্মের কাছে  এই শব্দটি পরম আবেগের। প্রথম পাঠ, প্রথম বন্ধু, প্রথম স্যার, প্রথম ম্যাডাম কিংবা প্রথম গোল্লাছুট- ইস্কুলঘর অনেক প্রথমের শৈশব স্মৃতি। কিন্তু আমরা এই ইস্কুলঘর কে ভিন্ন আঙ্গিকে নিয়ে আসছি অনলাইন প্লাটফর্মে। আমাদের দেশে টারশিয়ারি বা বিশ্ববিদ্যালয় পর্যায়ের শিক্ষা ও গবেষণাকে শিক্ষার্থীদের কাছে আরো তথ্যনির্ভর ও সহজলভ্য করে পৌঁছে দেয়াই আমাদের মূল উদ্দেশ্য।  ইস্কুলঘর- একটি অনলাইন বেইজড শিক্ষা সংশ্লিষ্ট প্লাটফর্ম। পৃথিবীর বিভিন্ন বিশ্ববিদ্যালয়ে অধ্যয়নরত বাংলাদেশি শিক্ষার্থী ও বাংলাদেশের বিশ্ববিদ্যালয়ের শিক্ষকদের সমন্বয়ে তৈরি আমাদের ফ্যাকাল্টি প্যানেল দ্বারা আমরা বিভিন্ন অনলাইন কোর্স, সেমিনার, দক্ষতা উন্নয়ন বিষয়ক প্রশিক্ষণ, উচ্চশিক্ষা বিষয়ক পরামর্শ সহ বিশ্ববিদ্যালয় পড়ুয়া শিক্ষার্থীদের বিভিন্ন সেবা দিয়ে থাকি।

